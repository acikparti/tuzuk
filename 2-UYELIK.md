# 2- ÜYELİK

1. Partimiz, üyeliği, siyasi ve demokratik katılımın en etkili yollarından biri olarak görmekte ve dinamik, katılımcı, görev ve sorumluluklarının tam bilincinde bir üyelik sistemi öngörmektedir.

2.  Partinin amaç ve ilkelerini benimseyen, Siyasi Partiler Kanunu ve ilgili diğer mevzuata göre engel hali bulunmayan herkes Demokrasi ve Atılım Partisine üye olabilir.

## 6- Üyenin hak ve sorumlulukları
1. Açık Parti üyelerinin iradesi ve sorumluluk bilinci üzerinde yükselir.
2. Üyenin hakları şunlardır:
a) Partinin tüm organlarında veya kurullarında görev almak üzere aday olmak, aday gösterilmek, görev almak.
b) Delege seçilmek, parti içi seçimlerde oy kullanmak.
c) Partinin tüm zemin ve etkinliklerinde görüş ve düşüncelerini özgürce açıklamak, soru yöneltmek, bilgi istemek, eleştiri ve önerileriyle katkıda bulunmak.
ç) Parti içi demokrasinin uygulanmasını talep etmek.
d) Parti politika, yönetim, karar ve uygulamaları hakkında düzenli olarak bilgilendirilmek.
e) Parti üyeliğinden ve parti çalışmalarından dolayı tehdit, saldırı veya iftiraya maruz kalma, ceza veya tazminat davasına muhatap olma gibi durumlarda Partiden destek talep etmek.

3. Üyenin sorumlulukları şunlardır.

a) Partinin Tüzük, Program ve amaçlarına bağlı kalmak, bunları her zeminde ve ortamda savunmak, anlatmak.
b) Parti organları veya makamları tarafından alınan kararlara uymak, bu kararların uygulanmasında görev almak ve Partinin vereceği görevleri içtenlikle yerine getirmek.
c) Parti çalışmalarına aktif olarak katılmak, Parti tarafından verilecek eğitim programlarına iştirak ederek bilgilenmek ve kendini geliştirmek.
ç)  Hizmet ve faaliyetlerinde etik ilkelere uygun davranmak.
d) En az 200 TL tutarında giriş; en az 2000, en fazla ___ tutarında yıllık üyelik aidatını ödemek.
4) Yapılan yazılı tebligata rağmen aidatının tamamını veya bir kısmını ödemeyen üye delege seçilemez ve yönetim organlarında görev alamaz.

## 7- Üyelik başvurusu
1. Üyelik başvurusu, ilgilinin ikamet ettiği ilçe başkanlığına, Partinin Tüzük ve Programını benimsediğini, siyasî parti üyesi olmasına engel bir hali bulunmadığını, giriş ve üyelik aidatını ödemeyi kabul ettiğini belirterek imzalayacağı bir dilekçe ile yapılır. Elektronik ortamda da başvuruda bulunulabilir.
2. Üyelik başvurusunda bulunmadan Parti organlarında görev alanlar ile milletvekilliğine, belediye başkanlığına, belediye veya il genel meclisi üyeliğine seçilenler hakkında üyelik işlemi yapılır.
3. Genel Merkeze, il yönetimine, yurtdışı temsilciliğe, ikametinin dışındaki bir yer yönetimine yapılan üyelik başvuruları, ilgili ilçe başkanlığına gönderilir.
4. Üyelik başvurusu İlçe Yönetim Kurulu tarafından otuz gün içinde karara bağlanır, köy ve mahalle esasına göre üyelik kaydı yapılır ve ilgiliye bildirilir. Bu süre içinde karara bağlanmayan müracaat, kabul edilmiş sayılır. Reddedilen üyelik başvurusuna karşı on beş gün içinde bir üst kurul nezdinde itiraz edilebilir.
5. Parti üyeliğinden istifa edenler yeniden üyelik başvurusunda bulunabilirler.
6. Genel Merkez Yönetim Kurulu, Kurucular Kurulu ve Merkez Disiplin Kurulu üyeleri ile milletvekilliği, il başkanlığı ve il belediye başkanlığı görevlerini yürütmekte iken Parti üyeliğinden istifa edenlerin yeniden üyeliğe kabulü, Genel Merkez Yönetim Kurulu kararı ile olur.
7. Her üyenin bir tek üyelik kaydı olur. İkameti değişen üye, üyeliğinin naklini talep edebilir.

## 8- Üyeliğin son bulması
1. Ölüm, istifa, üyelikle bağdaşmayan bir göreve atanma, başka bir partide görev alma veya başka bir partiye üye olma, üyelik şartlarını haiz olmadığı veya sonradan kaybettiği anlaşılanlar ile üyelikten ihraç edilmiş olma hallerinde üyelik sona erer ve buna ilişkin tespit işlemi yapılarak üyenin kaydı silinir.

## 9- Üyelik Yönetmeliği
1. Üyelik başvurusu, kabul, hak ve sorumluluklar, itiraz, organlar arası yetki uyuşmazlığı, üyeliğin sona ermesi ve benzeri konulardaki ayrıntıları düzenlemek üzere yönetmelik çıkarılabilir.
